Vážená slečno Šošková,

nemám, co bych vytknul, takže to máte za A.
Připojím několik komentářů:
- oceňuji použití mkdir_p (ostatní studenti si nevzpomněli)
- líbí se mi korektně užitá návratová hodnota z metody checkAZ
- myslím, že užití Hash#store je trochu neintuitivní, místo
elementNumber.store(ps,0)
  bych napsal
elementNumber[ps] = 0
- líbí se mi použití jednořádkových podmínek
- velmi se mi líbí použití each_with_index
- líbí se mi souhrnná tabulka zarovnaná dolů, i když to dá víc práce
- důkladně pátrám, co bych Vám vytknul, nic moc mě nenapadá. Snad přece jen ještě dva nápady:
- krok / velikost buňky by mohla být v nějaké konstantě, takhle se tam mnohokrát opakuje 80 / 40
- stejně tak by "xval * 80.0" a "yval * 80.0" coby souřadnice buňky mohly být v nějakých lokálních proměnných
Obecně to máte po všech stránkách pěkné a na úrovni.

Nelze zastírat, že vyučování totoho předmětu je kromě služby lidu skrytý headhunting. Tak Vám chci jen coby aktivní a zdatné absolventce říct, že kdyby Vás zajímala praktická reaktorová fyzika, aplikovaná práce orientovaná na provoz jaderných elektráren a vývoj nových a zajímavých metod na špičkové úrovni, tak u nás na oddělení jsou dveře otevřené, práce je mnoho a lidí spíš málo. Ať už byste třeba měla zájem o diplomku nebo o práci mimo ni / po ní. Ale nevím, jakým směrem jste se odborně vydala a třeba je to pro Vás zcela nerelevantní.

Zdraví a vše dobré v novém roce přeje
František Havlůj