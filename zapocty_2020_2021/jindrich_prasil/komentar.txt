Vážený pane Prášile,

nemám připomínek, všechno to vypadá dobře, takže vám píšu za A. Abych vás neodbyl, přidám pár komentářů:
- počátek by se mohl, stejně jako velikost viewportu, počítat automaticky -- fungovalo by to pak pěkně pro libovolnou velikost AZ
- opakující se literál 0.866025404 není moc pěkný, radši bych viděl 3**0.5 nebo konstantu
- řetězec symetrie také není moc pěkný, parametr nabývá jen dvou hodnot. Proč nepoužít typ boolean? if(symetrie) by vypadalo jistě lépe, než if(symetrie=="True") apod.
- kladně hodnotím rozumné využití definice vlastních funkcí
- text by mohl být vertikálně lépe vycentrovaný (máte do středu buňky umístěný spodní okraj textu)
- velmi se mi nelíbí "if (i,j) != (1,1):" -- mnohem lepší, než hvězdičky prostě zahodit a spoléhat se na přesný tvar AZ by bylo lepší vědět, kde je hvězdička i při vykreslování a prostě jen nevykreslit danou buňku. Vaše řešení splňuje zadání, ale mohlo by být v tomto ohledu mnohem flexibilnější.
Tolik jen pro inspiraci pro život.

Jinak jste historicky první, kdo přišel s jiným programovacím jazykem. Nelze tomu pochopitelně nic vytknout.

S pozdravem
František Havlůj